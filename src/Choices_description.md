# Choices_description
Keuze Verantwoording

Voor het project 'Proces and safety' is er een geautomatiseerd systeem gerealiseerd, waarbij een T-koppeling, bestaande uit zes verschillende onderdelen, door middel van een robot wordt geassembleerd. Om dit proces te automatiseren, zijn verschillende mechanische onderdelen ontworpen en geproduceerd, verdeeld in een aanvoermal, gripper en drie assemblagemallen.

Aanvoermal:
De aanvoermal is ontworpen met het oog op het afzonderlijk positioneren van elk onderdeel van de T-koppeling. Dit zorgt ervoor dat alle onderdelen perfect uitgelijnd zijn en zich op dezelfde positie bevinden, waardoor de robot efficiënt alle producten kan oppakken. Bovendien is de mal voorzien van vier gaten waarmee deze aan de tafel gemonteerd kan worden, waardoor verschuiven tijdens het proces wordt voorkomen. Aangezien er geen externe krachten op de mal komen is besloten om dit product met behulp van 3D-printing te produceren.

Gripper:
Bij het ontwerpen van de gripper moest rekening worden gehouden met enkele cruciale punten. Deze heef slechts een slag van zes millimeter, verder moet de gripper zes verschillende onderdelen van uiteenlopende afmetingen (van 12,5 tot mm) kunnen oppakken. Om toolwissels in het systeem te vermijden, is ervoor gekozen om de gripper zo te ontwerpen dat deze geschikt is voor alle zes onderdelen. In eerste instantie was ervoor gekozen om een gripper te ontwerpen met een kerstboom vorm tijdens het testen hiervan, kon er al snel geconcludeerd worden dat dit niet ging werken. Terug naar de tekentafel. Naar aanleiding van de eerdere test, was duidelijk wat veranderd moest worden. Zo was het alleen klemmen van een product niet genoeg, omdat deze dan nog kon roteren. Als nieuwe oplossing heeft de gripper de volgende aanpassingen doorgevoerd: De gripper is uitgerust met drie verschillende pennen, waardoor onderdelen met variërende interne maten kunnen worden vastgeklemd. Daarnaast is er een specifieke positie in de gripper voor het oppakken van de housing van de koppeling. Hierbij is het doel dat nadat alle losse componenten in de assemblagemal zijn geplaatst, de behuizing wordt opgepakt, waarna het assembleren van de T-koppeling kan beginnen.

Assemblagemallen:
De assemblagemallen bestaan uit identieke producten, maar verschillen in diameter. Elke mal bestaat uit een motorstation en een socket. Het motorstation functioneert als ophanging voor de 24VDC-motor, waarop vervolgens de socket wordt gemonteerd waarin de verschillende moeren kunnen worden geplaatst. Bij het ontwerp van deze sockets is rekening gehouden met het feit dat de robot hier producten in gaat plaatsen, wat heeft geleid tot het toevoegen van zoekranden (chamfers). Gezien de complexe vormen van de socket, die moeilijk te produceren zijn met een freesmachine, is ervoor gekozen om deze te 3D-printen. Dit is snel en voor de 3D printer zijn de complexe vormen geen enkel probleem.






